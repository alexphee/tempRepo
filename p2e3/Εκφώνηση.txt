Min and max. Δίνεται ένας πίνακας με n στοιχεία. Να βρείτε το ελάχιστο (min) και το μέγιστο (max) με το μικρότερο δυνατόν αριθμό συγκρίσεων. Θα τη λύσετε με 2 τρόπους:
Λύση 1. Κάντε χρήση της select() της quicksort. Θα εμφανίζετε τον πίνακα, το min, το max. Κλάση P2e3a.
Λύση 2. Διαιρέστε τα στοιχεία του πίνακα σε ζεύγη και συγκρίνετε τα δύο στοιχεία κάθε ζεύγους μεταξύ τους. Καταχωρίστε το μικρότερο στοιχείο του ζεύγους στον πίνακα Α και το μεγαλύτερο στοιχείο του ζεύγους στον πίνακα Β. Εάν το n είναι περιττός αριθμός, τοποθετήστε το n-οστό στοιχείο και στους δύο πίνακες Α και Β. Αυτό απαιτεί floor (n/2) συγκρίσεις. Στη συνέχεια εντοπίστε το μικρότερο στοιχείο του Α και το μεγαλύτερο στοιχείο του Β. Αυτό απαιτεί στο A (ceil(n/2) - 1 συγκρίσεις) και στο B (ceil(N/2) - 1) συγκρίσεις.

Θα εμφανίζετε τον πίνακα με n στοιχεία, τους 2 βοηθητικούς πίνακες Α και Β, το min, το max. Κλάση P2e3b. Η υλοποίηση αυτή θα έχει την ίδια λειτουργικότητα όπως η λύση 1, δηλαδή ο πίνακας θα είναι οποιουδήποτε τύπου αντικειμένων (Comparable). Για να ελέγξετε την ορθότητα της P2e3b θα υλοποιήσετε 3 κλάσεις με την αντίστοιχη main(): δηλαδή τις κλάσεις MainInts, MainDoubles, MainStrings για να δοκιμάσετε την P2e3b για ints, doubles, strings αντίστοιχα. Τα ονόματα των αρχείων δεδομένων θα είναι αντίστοιχα: in-MainIntsx.txt & out-MainIntsx.txt και in-MainDoublesx.txt & out-MainDoublesx.txt και in-MainStringsx.txt & out-MainStringsx.txt, όπου x αύξων αριθμός αν έχετε περισσότερα από 1 αρχεία δεδομένα για τις δοκιμές σας.
Δοκιμάστε για περισσότερα από ένα σύνολα δεδομένων (εξετάστε κατά το δυνατόν τις περισσότερες περιπτώσεις).